# -*- mode: mandoku-view; -*-
#+TITLE: 陳氏禮記集說補正
#+DATE: 2015-08-24 22:10:57.200881
#+PROPERTY: ID KR1d0070
#+PROPERTY: BASEEDITION WYG    
#+PROPERTY: JUAN 卷三十五
<pb:KR1d0070_WYG_035-1a>¶
欽定四庫全書¶
　陳氏禮記集說補正卷三十五¶
　　　　　　　　　　頭等侍衛納喇性德撰¶
　　　深衣¶
續衽鉤邊集說引楊氏曰鄭氏云續猶屬也衽在裳旁¶
者也屬連之不殊裳前後也鄭意葢言凡裳前三幅後¶
四幅既分前後則其旁兩幅分開而不相屬惟深衣裳¶
十二幅交裂裁之皆名為衽續衽謂屬連裳旁兩幅不¶
<pb:KR1d0070_WYG_035-1b>¶
殊裳之前後也又衣圖云既合縫又再覆縫方便於著¶
以合縫者為續衽覆縫為鉤邊¶
　竊案深衣制度惟續衽鉤邊其說不一吳臨川曰此¶
　言裳之旁際續猶屬也衽謂裳之旁際鉤謂覆而縫¶
　之邊謂其旁之無布幅處裳以六幅之布交觧裁之¶
　為十二片毎片一旁有布幅一旁無布幅將此兩旁¶
　相合縫之縫畢又将有布幅一旁覆掩無布幅一旁¶
　而重縫之謂聨屬裳之旁衽者必須鉤縫其所裁之¶
<pb:KR1d0070_WYG_035-2a>¶
　邊也左右各六片依此法縫畢帷當背處二片皆有¶
　布幅則不須鉤邊但削幅而已朱氏曰邊謂邊縫也¶
　衽邊斜幅既無旁屬别裁白布而鉤之續之衽下若¶
　今之貼邊經曰續衽鉤邊正以鉤邊續於衽也後人¶
　不察至有無衽之衣或有衽亦加鉤邊則於袷領相¶
　妨身服不宜姑正之以俟知者馮氏謂腰間當縫處¶
　亦非也愚案吴氏之說與楊氏之說相發明朱氏則¶
　謂另裁白布鉤衽邊而續於衽下馮氏則謂腰間當¶
<pb:KR1d0070_WYG_035-2b>¶
　縫處各持一說未審孰是更詳之¶
制十有二幅以應十有二月集說引楊氏說具詳於續¶
衽鉤邊之下¶
　竊案鄭氏以來皆謂深衣之裳以六幅分為十二幅¶
　故楊氏尚仍其誤不知記所謂制十有二幅以應十¶
　有二月者兼衣六幅裳六幅言非專指裳也葢深衣¶
　之裳毎幅裁為二片而顛倒縫之仍為一幅以其未¶
　裂而言則曰六幅以其既裂而言則曰十二片以其¶
<pb:KR1d0070_WYG_035-3a>¶
　裂而復縫言之則仍曰六幅非有十二幅也若如舊¶
　說則裳之幅應月而衣之幅獨不應月乎惟衣裳合¶
　為十二幅則衣六幅象六陽月裳六幅象六隂月而¶
　其義始偹此吳興敖氏臨川吳氏之說予更為申眀¶
　之¶
純袂縁純邊廣各寸半集說純衣之縁也袂縁縁袖口¶
也純邊縁襟旁及下也各廣寸半袷則廣二寸也吕氏¶
曰純袂縁純邊三事也謂袂口裳下衣裳邊皆純也亦¶
<pb:KR1d0070_WYG_035-3b>¶
見既夕禮¶
　竊案純謂縁之也如曲禮不純素不純采之純袂袖¶
　口也縁鄭氏作緆謂深衣下縁也士喪禮下注云在¶
　幅曰綼在下曰緆邊衣裳之側也純袂縁者縁袂與¶
　縁也純邊者縁衣裳之邊也吕氏說是¶
　　　投壺¶
司射奉中集說中者盛算之器或如鹿或如兕或如虎¶
或如閭閭如驢形一角而岐蹄或如皮樹皮樹亦獸名¶
<pb:KR1d0070_WYG_035-4a>¶
其狀未聞皆刻木為之上有圓圈以盛算¶
　竊案集說但言中為盛算器詳其状而不及其義葢¶
　所以命為中者投中則取算計之故為中也¶
揖賔就筵集說西向揖賔以就投壺之席也賔主之席¶
皆南向¶
　竊案今俗投壺賔主相對古賔主席皆南向集說既¶
　言之而席之相去未言也鄭氏曰相去如射物孔氏¶
　曰物如射者所立之處物長三尺濶一尺二寸兩物¶
<pb:KR1d0070_WYG_035-4b>¶
　東西相去容一弓斯則賔主席相去之數也¶
設中集說取中以進而設之¶
　竊案此中設於何處也孔氏曰司射西階上取中稍¶
　進東靣而設中也此中亦設於西階上也¶
命弦者曰請奏貍首間若一集說司射命樂工奏詩章¶
以為投壺之節貍首詩篇名也今亡間若一者詩樂作¶
止所間䟽數之節均平如一也¶
　竊案樂工多人是何樂工也鄭氏曰弦鼓瑟者也孔¶
<pb:KR1d0070_WYG_035-5a>¶
　氏曰知鼔瑟者鄭約郷射禮用瑟也案下有魯鼓薛¶
　鼓節亦有鼔然以弦為重故特云命弦者也集說又¶
　言閒若一者詩樂作止䟽數之節均平如一其於投¶
　壺何當乎鄭氏曰投壺當以為志取節焉孔氏曰投¶
　壺者當聴之以為志取投合于樂節故須中間若一¶
　是也何集說所觧之踈乎¶
當飲者皆跪奉觴曰賜灌集說灌猶飲也謂蒙賜之飲¶
也服善而為尊敬之辭也¶
<pb:KR1d0070_WYG_035-5b>¶
　竊案灌溉也猶物之蒙灌溉謙辭也¶
司射庭長及冠士立者皆屬賔黨樂人及使者童子皆¶
屬主黨集說石梁王氏曰司射至主黨二十四字與上¶
文薛令弟子若是者浮相屬今從之樂人國子之能為¶
樂者非作樂之瞽人也¶
　竊案此二十四字註䟽在後取半以下為投壺禮盡¶
　用之為射禮之下未嘗不可何故必欲移之蓋此記¶
　自主人奉使至請徹焉十節投壺之禮已畢後又記¶
<pb:KR1d0070_WYG_035-6a>¶
　算籌之數壺矢之制又記魯薛令弟子辭及撃鼔全¶
　半之節又記屬賔黨主黨之人所以補前正經之未¶
　及猶儀禮正經後之記也本不相連屬其不必移於¶
　薛令弟子之下明矣又樂人乃撃鼓與弦歌者也盖¶
　主人推主黨為之者今云國子之能為樂者而又屬¶
　之主黨豈卿大夫之子而能為樂者反不及于外來¶
　之冠士耶此則仍注䟽而誤者也¶
　¶
<pb:KR1d0070_WYG_035-6b>¶
　¶
　¶
　¶
　¶
　¶
　¶
　¶
　陳氏禮記集説補正卷三十五¶
