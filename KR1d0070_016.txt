# -*- mode: mandoku-view; -*-
#+TITLE: 陳氏禮記集說補正
#+DATE: 2015-08-24 22:10:56.884453
#+PROPERTY: ID KR1d0070
#+PROPERTY: BASEEDITION WYG    
#+PROPERTY: JUAN 卷十六
<pb:KR1d0070_WYG_016-1a>¶
欽定四庫全書¶
　陳氏禮記集説補正巻十六¶
　　　　　　　　　　頭等侍衛納喇性徳撰¶
　　　内則¶
左佩紛帨集説紛以拭器帨以拭手皆巾也¶
　竊案鄭注紛帨拭物之佩巾也今齊人有言紛者則¶
　是以紛帨為一物集説分而為二未審孰是¶
男子入内不嘯不指集説謂聲容有異駭人視聽也舊¶
<pb:KR1d0070_WYG_016-1b>¶
讀嘯為叱今詳嘯非家庭所發之聲宜其不可叱或有¶
當發者如見非禮舉動安得不叱以儆之乎讀如本字¶
為是¶
　竊案嘯讀如本字足正鄭注之訛但以嘯指為聲容¶
　有異駭人視聽則於男女之别無預先儒謂嫌有隱¶
　使也蓋常事以言語處分是顯使人奸私恐人知聞¶
　不以言語但嘯指諷之而已故曰隱使如齊莊公命¶
　棠姜柎楹而歌之類¶
<pb:KR1d0070_WYG_016-2a>¶
子放婦出而不表禮焉集説雖放逐其子出棄其婦而¶
不表明其失禮之罪示終不絶之也¶
　竊案明言其惡之謂表接遇以恩之謂禮子婦既不¶
　可教怒而至於放出所以處之者固不忍明言其惡¶
　而表之亦不接遇以恩而禮之不表所以全我仁不¶
　禮所以致其義集説謂不表明其失禮之罪是不表¶
　失禮非不表禮矣雖先儒舊説皆爾然終不免強解¶
　也¶
<pb:KR1d0070_WYG_016-2b>¶
舅沒則姑老集説老謂傳家事於長婦也¶
　竊案此注本無可疑但所謂老當有證據然後讀者¶
　易明否則似老而傳之老矣吴氏云老與孟子堯老¶
　而舜攝左傳吾將老焉桓公立乃老之老同謂謝事¶
　也¶
舅姑使冢婦毋怠不友無禮於介婦集説石梁王氏曰¶
友謂當作敢者是劉氏曰不友者不愛也無禮者不敬¶
也言舅姑以事命冢婦則冢婦當自任其勞不可怠於¶
<pb:KR1d0070_WYG_016-3a>¶
勞而怨介婦不助己遂不愛敬之也¶
　竊案毋怠不友無禮於介婦王氏則讀毋怠句絶而¶
　以友作敢劉氏則以毋字統怠與不友無禮三者二¶
　説劉氏近是然謂怨介婦不助己遂不愛敬之非也¶
　項氏云言舅姑若任使冢婦冢婦毋得以尊自怠而¶
　凌辱衆婦令其助己也不友謂煩虐之無禮謂麾叱¶
　之蓋娣姒猶兄弟不善待之亦可謂之不友矣¶
毋敢敵耦於冢婦集説敵耦者欲求分任均勞之意言¶
<pb:KR1d0070_WYG_016-3b>¶
舅姑若以事使介婦為之則介婦亦當自任其勞不可¶
謂已與冢婦為敵耦欲求均配其勞也¶
　竊案兩相抗為敵兩相合為耦言舅姑若使介婦介¶
　婦不得恃舅姑之命而傲冢婦故曰毋敢敵耦下文¶
　不敢並行並命並坐正其目也記無分任均勞之意¶
　　又案鄭注雖有勤勞不敢掉磬孔疏庾氏云齊人¶
　謂之差訐崔氏云北海謂相激之事為掉磬隱義云¶
　齊人謂相絞訐為掉磬愚謂注疏以掉磬釋怨耦恐¶
<pb:KR1d0070_WYG_016-4a>¶
　亦非是¶
不敢並命集説不敢並受命於尊者不敢並出命於卑¶
者蓋介婦當請命於冢婦也¶
　竊案命謂出命以使人凡事宜請命於冢婦不可以¶
　舅姑命我遂與冢婦敵耦而並命也集説謂不敢出¶
　命於卑者是矣又曰不敢並受命於尊者非也¶
無私畜集説畜許六反¶
　竊案釋文畜許六反又勅六反是畜牲畜藏初無定¶
<pb:KR1d0070_WYG_016-4b>¶
　解今集説定著為許六反則正謂所養六畜矣意欲¶
　與上文私貨分别然所舉反狹不如作勅六反者之¶
　較廣也下文私親所賜亦必獻諸舅姑舅姑不受亦¶
　必藏以待乏其無私畜可知¶
婦若有私親兄弟將與之則必復請其故(句/)賜而後與¶
之集説故即前者所獻之物而舅姑不受者雖藏於私¶
室今必請於尊者既許然後取以與之也¶
　竊案上文婦以物獻舅姑舅姑不受如再受賜而藏¶
<pb:KR1d0070_WYG_016-5a>¶
　以待乏是以謂之故賜謂舅姑前日所賜也今以故¶
　字句絶非矣自鄭氏以下諸儒亦無如此讀者¶
夫婦皆齊而宗敬焉集説謂齋戒而往助祭事以致宗¶
廟之敬也¶
　竊案宗敬如詩君之宗之之宗謂宗之而敬事焉故¶
　孔疏云大宗將祭之時小宗夫婦皆齋戒以助祭於¶
　大宗而加敬集説云致宗廟之敬非矣¶
飯黍稷稻粱白黍黄粱稰穛集説飯之品有黄黍稷稻¶
<pb:KR1d0070_WYG_016-5b>¶
白粱白黍黄粱凡六其穀熟而穫之則曰稰生穫之曰¶
穛此諸侯之飯天子又有麥與苽¶
　竊案此本注疏未為大失然天子六飯諸侯四飯降¶
　殺以兩案玉藻諸侯朔食四簋惟有黍稷稻粱無所¶
　謂白黍黄粱則知此言黍稷别有白黄二色食時或¶
　用黄或用白耳以此例之則下文稰穛者亦言稷稻¶
　各有稰穛二種也集説並數之為六與天子混而無¶
　别矣¶
<pb:KR1d0070_WYG_016-6a>¶
飲重醴稻醴清糟黍醴清糟粱醴清糟或以酏為醴黍¶
酏漿水醷濫集説醷梅漿也濫雜糗飯之屬和水也¶
　竊案周禮酒正辨四飲之物一曰清二曰醫三曰漿¶
　四曰酏漿人掌共王之六飲水漿醴凉醫酏凡有十¶
　飲説者謂重醴至以酏為醴十九字即周官三醴六¶
　飲之一也黍酏即周官六酏六飲之二也漿即周官¶
　二漿六飲之三也水即周官一水六飲之四也醷即¶
　周官五醫六飲之五也濫即周官四凉六飲之六也¶
<pb:KR1d0070_WYG_016-6b>¶
　或又謂醷與醫非一物未審孰是鄭氏謂紀莒之間¶
　名諸為濫故釋濫為以諸和水孔氏謂諸者衆雜之¶
　詞以諸雜糗飯之屬和水也釋文云以諸乾桃乾梅¶
　皆曰諸今集説去以諸二字但云雜糗飯之屬則濫¶
　字無所根據¶
羞糗餌粉酏集説周禮羞籩之實糗餌粉餈此酏字當¶
讀為餈記者誤耳許慎云餈稻餅也炊米擣之粉餈以¶
豆為粉糝餈上也糗炒乾米麥也擣之以為餌蓋先屑¶
<pb:KR1d0070_WYG_016-7a>¶
為粉然後溲之餌之言堅潔若玉珥也餈之言粢也¶
　竊案經傳文字豈能一一相同鄭氏因周禮有糗餌¶
　粉餈遂改酏為餈而集説本之然如字又何嘗不通¶
　也陸氏云糗餌籩人所謂糗餌言糗餌則餈可知粉¶
　酏醢人所謂酏食言粉酏則糝可知頗為徑直¶
濡豚集説濡讀為胹烹煮之也¶
　竊案左傳宰夫胹熊膰不熟則胹固有烹煮之義然¶
　不可以釋此濡字也濡與乾為對猶曲禮所謂濡肉¶
<pb:KR1d0070_WYG_016-7b>¶
　齒決乾肉不齒決也故注云凡濡謂烹之以汁和也¶
　疏謂烹煮以其汁調和今不言汁和但云烹煮而改¶
　濡為胹非矣¶
凡和春多酸夏多苦秋多辛冬多鹹調以滑甘集説酸¶
苦辛鹹木火金水之所屬多其時味以養氣也四時皆¶
以滑甘象土之寄歟¶
　竊案依經方春不食酸夏不食苦秋不食辛冬不食¶
　鹹四時各減其味與内則春多酸夏多苦秋多辛冬¶
<pb:KR1d0070_WYG_016-8a>¶
　多鹹不同而集説無文以辨之孔氏云經方所謂時¶
　氣壯者減其時味以殺盛氣此所云食以養人恐氣¶
　虚羸故多其時味以養氣也劉氏云經方之減者以¶
　少壯言此以養老而補病扶衰故欲其飲食參配四¶
　時長養五藏之氣以助於五行也二説頗明著黄氏¶
　又云春多酸收發散也夏多苦堅解緩也秋多辛發¶
　收斂也冬多鹹煗堅栗也四味一多恐其不通滑所¶
　以養其竅慮其不和甘所以養其脾此説不主多時¶
<pb:KR1d0070_WYG_016-8b>¶
　味以養氣與集説異且集説但釋甘字而滑字惟此¶
　能兼明之¶
春宜羔豚膳膏薌夏宜腒鱐膳膏臊秋宜犢麛膳膏腥¶
冬宜鮮羽膳膏羶集説舊説此膳所宜以五行衰王相¶
參及方氏燥濕遲疾强弱之説今皆畧之¶
　竊案此周禮食醫之文記者載之於此論調和飲食¶
　之法而集説不推本於周禮非是且膳羞所宜先王¶
　制禮自有深意諸儒解經亦有是非豈得一㮣略去¶
<pb:KR1d0070_WYG_016-9a>¶
　今特采以補闕鄭氏云此八物四時肥美也為其大¶
　盛煎以休廢之膏節其氣也孔氏云此記庖人論四¶
　時煎和膳食之宜以王相休廢相參其味乃善春宜¶
　羔豚膳膏薌者春為木王牛中央土畜春東方木木¶
　尅土木盛則土休廢故用牛膏也夏宜腒鱐膳膏燥¶
　者犬屬西方金夏南方火火尅金火盛則金休廢故¶
　用犬膏也秋宜犢麛膳膏腥者雞屬東方木秋西方¶
　金金尅木金盛則木休廢故用雞膏也冬宜鮮羽膳¶
<pb:KR1d0070_WYG_016-9b>¶
　膏羶者羊屬南方火冬水王水尅火水盛則火休廢¶
　故用羊膏也周禮文與此同鄭氏注云羔豚物生而¶
　肥犢與麛物成而充腒鱐熯熟而乾魚雁水涸而性¶
　定此八物者得四時之氣尤盛為人食之弗勝是以¶
　用休廢之脂膏膳之義與此同劉氏云此四膏皆謂¶
　四時之所宜食或謂取休廢之膏以抑其盛非也先¶
　王日一舉膳用六牲不特其脂膏制於腒鱐然後為¶
　養直煎和之味各有所宜爾豈有休廢哉方氏云春¶
<pb:KR1d0070_WYG_016-10a>¶
　木用事脾土有所不勝故以牛薌之土氣助養脾夏¶
　火用事肺金有所不勝故以犬臊之金氣助養肺秋¶
　金用事肝木有所不勝故以雞腥之木氣助養肝冬¶
　水用事心火有所不勝故以羊羶之火氣助養心也¶
　愚案諸儒之説不同然飲食主於養人或節其太過¶
　或補其不足俱所以善其養也鄭孔劉方諸家並宜¶
　參考¶
冬宜鮮羽集説羽雁也¶
<pb:KR1d0070_WYG_016-10b>¶
　竊案以羽為雁此本注疏蓋謂羽族既多而冬來可¶
　食惟雁故耳然鳬雉鶉雀之類冬皆可食不止於雁¶
　故王氏曰羽物皆是¶
牛脩鹿脯田豕脯麋脯麕脯麋鹿田豕麕皆有軒雉兔¶
皆有芼爵鷃蜩范芝栭蔆椇棗栗榛柿𤓰桃李梅杏楂¶
梨薑桂集説芝如今木耳之類栭韻㑹注云江淮呼小¶
栗為栭栗又引鄭注云自牛脩至此三十一物¶
　竊案鄭云三十一物者牛脩一也鹿脯二也田豕脯¶
<pb:KR1d0070_WYG_016-11a>¶
　三也麋脯四也麕脯五也麋軒六也鹿軒七也田豕¶
　軒八也麕軒九也雉芼十也兔芼十一也爵十二也¶
　鷃十三也蜩十四也范十五也芝栭十六也蔆十七¶
　也椇十八也棗十九也栗二十也榛二十一也柿二¶
　十二也𤓰二十三也桃二十四也李二十五也梅二¶
　十六也杏二十七也楂二十八也梨二十九也薑三¶
　十也桂三十一也集説既以芝栭為二物後仍舊注¶
　云三十一物疎矣豈以楂梨為一物歟不知楂自山¶
<pb:KR1d0070_WYG_016-11b>¶
　查梨自梨實二物也又案木上生芝故曰芝如今樹¶
　雞之類庾蔚云無葉而生者曰芝栭盧氏云芝木芝¶
　也王肅云無花而實者名栭皆芝屬則芝栭是一物¶
　自賀氏以芝為木椹栭為軟棗於是集説又有木耳¶
　栭栗之解未敢信為必然¶
大夫燕食有膾無脯有脯無膾士不貳羮胾庶人耆老¶
不徒食集説因上文言人君燕食之物而言大夫燕食¶
士不貳羮胾亦謂燕食也不徒食言必有饌疏曰若朝¶
<pb:KR1d0070_WYG_016-12a>¶
夕常食則下云羮食自諸侯以下至於庶人無等¶
　竊案集説燕食為燕享之食本之注疏及方氏然不¶
　如黄氏謂燕居之食者較確其説曰脯膾是食之珍¶
　而位至大夫燕居常食不得兼之羮胾為食之本而¶
　士之燕居常食亦不得兼之降及庶人惟耆老乃不¶
　徒食徒者空也謂七十者無故可食肉矣倘庶人無¶
　故可食肉則有位者豈稱肉食哉愚案羮食自諸侯¶
　以下無等者蓋獨指羮食一事而言以其為食之主¶
<pb:KR1d0070_WYG_016-12b>¶
　也故無等差其餘則有等也安得以羮食無等為燕¶
　居之食遂謂燕居有等為燕享之食乎¶
三牲用藙集説藙茱萸也¶
　竊案鄭注藙煎茱萸也不但以茱萸釋藙而必曰煎¶
　則有人工作之矣猶秋用芥以芥醬釋之也故孔氏¶
　引賀氏説申之曰今蜀郡作之九月九日取茱萸折¶
　其枝連其實廣長四五寸一升實可和十升膏名之¶
　藙集説既從舊注以芥為芥醬矣於茱萸獨去煎字¶
<pb:KR1d0070_WYG_016-13a>¶
　何也¶
不食雛鼈狼去腸狗去腎狸去正脊兔去尻狐去首豚¶
去腦魚去乙鼈去醜集説雛鼈伏乳者魚體中有骨如¶
篆乙之形去之為鯁人也醜竅也或云頸下有骨能毒¶
人¶
　竊案此多本鄭注然未備未當諸儒之説不可不參¶
　陸氏云雛鼈鼈之雛者鼈固善矣然猶不食雛者它¶
　物可知狼之腸直去腸蓋以此狗去腎以其熱歟俗¶
<pb:KR1d0070_WYG_016-13b>¶
　云凡腎豕不如羊羊不如狗今狸脊上一道如界兔¶
　尻有九孔豕俯聚精在腦醫方云豕腦食之昏人精¶
　神方氏云狐死正丘首天性然也人殺而取之則殺¶
　氣聚乎首故狐去首爾雅云魚腸謂之乙謂其形屈¶
　如乙字之形也魚之餒必自腸始故魚去乙蓋物之¶
　美莫如鼈其肉為美其竅為醜故鼈去醜吴氏云凡¶
　所去蓋為有害於人解者推求其故各以己意臆度¶
　豈其然乎雛鼈去乙後説較注近是¶
<pb:KR1d0070_WYG_016-14a>¶
天子之閣左達五右達五公侯伯於房中五大夫於閣¶
三士於坫一集説宫室之制中央為正室正室左右為¶
房房外有序序外有夾室天子尊庖厨逺故左夾室五¶
閣右夾室五閣諸侯卑庖厨宜稍近故於房中惟一房¶
而五閣也大夫卑而無嫌故亦於夾室而三閣士卑不¶
得為閣但於室中為土坫以庋食¶
　竊案先王於飲食之節尊卑之辨其嚴如此此毎謹¶
　於微之意然本文止云大夫於閣三則止是大夫三¶
<pb:KR1d0070_WYG_016-14b>¶
　閣也疏謂大夫亦於夾室果何據歟且諸侯不得有¶
　夾室而大夫反有之無等甚矣故陸氏云大夫言於¶
　閣三即蒙上房中可知吳氏因而推之曰士言於坫¶
　一疑亦在房中或北堂之角也疏謂於室中為土坫¶
　恐非是¶
曽子曰孝子之養老也樂其心不違其志樂其耳目安¶
其寢處以其飲食忠養之孝子之身終終身也者非終¶
父母之身終其身也是故父母之所愛亦愛之父母之¶
<pb:KR1d0070_WYG_016-15a>¶
所敬亦敬之至於犬馬盡然而況於人乎集説樂其心¶
喻父母於道也不違其志能養志也飲食忠養以上是¶
終父母之身愛所愛敬所敬則終孝子之身也¶
　竊案樂其心者心無所事則樂之而不使其憂非喻¶
　親於道之謂孝子之身終以上曾子之言終身也者¶
　以下記者恐人不解故申明之非有終父母之身終¶
　孝子之身之異也¶
有善則記之為惇史集説方氏曰五帝之憲也而老者¶
<pb:KR1d0070_WYG_016-15b>¶
未嘗無言要之以徳為主耳故曰有善則記之蓋可記¶
者言故也¶
　竊案有善之善蓋指老者之徳行而言非謂記其善¶
　言也故孔疏云老人有善徳行則記録之使衆人法¶
　則為惇厚之史集説以為可記者言謬矣若徒記善¶
　言何以為惇史¶
三王亦憲既養老而后乞言亦微其禮集説於乞言之¶
際其禮微畧不誠切以求之故云微其禮¶
<pb:KR1d0070_WYG_016-16a>¶
　竊案乞言所以亦微其禮者尊老之至不敢急迫須¶
　從容欵曲伺間乗暇然後問之與五帝不乞言雖殊¶
　其乞言之禮亦微而不顯露也孔疏甚明集説誤矣¶
夫婦之禮唯及七十同藏無間集説無解¶
　竊案鄭注衰老無嫌孔疏夫婦唯至七十同處居藏¶
　無所間别以其衰老無所嫌疑故也夫七十則婦六¶
　十以下若夫雖七十婦唯六十以上則猶間居詩傳¶
　云男女不六十不間居據婦人言之若其宗子雖七¶
<pb:KR1d0070_WYG_016-16b>¶
　十無妻猶得更娶故曾子問宗子雖七十無無主婦¶
　是必須有主婦也據注疏則同藏為同居室集説無¶
　解想同之矣唯吴氏謂上文不敢藏於夫之篋笥蓋¶
　謂年未七十者則此同藏謂藏於夫之篋笥二説未¶
　審孰是然以妾年未得五十必與五日之御推之其¶
　指居室無疑¶
擇於諸母與可者集説可者謂雖非衆妾之列或侍御¶
之屬可為子師者也¶
<pb:KR1d0070_WYG_016-17a>¶
　竊案侍御之屬本之鄭注似無可疑未子儀禮通解¶
　又引古本可作阿謂阿保之屬也¶
咳而名之集説説文咳小兒笑聲謂作咳聲笑容以示¶
慈愛而名之也¶
　竊案咳字有三説孔疏謂父以手承子之咳而名之¶
　陸氏謂咳始垂之時咳而名之待之若有識焉此集¶
　説為三也愚案咳即前不敢&KR0329;咳之咳音苦愛反非¶
　户才反也河間曰有聲無痰曰咳咳而名之謂先咳¶
<pb:KR1d0070_WYG_016-17b>¶
　𠻳而後名之也非作笑容之謂亦非承子之咳之謂¶
　也¶
凡名子不以日月不以國不以隱疾集説隱疾二字無¶
解¶
　竊案鄭孔皆謂體中幽隱之處疾病其義甚明然疾¶
　而非隱可為名乎杜氏左注云隱痛疾患辟不祥也¶
　此説為該　案鄭内則注諱衣中之疾難為醫也¶
由命士以上及大夫之子旬而見冡子未食而見必執¶
<pb:KR1d0070_WYG_016-18a>¶
其右手適子庶子已食而見必循其首集説注讀旬為¶
均謂適子妾子有同時生者雖是先生者先見後生者¶
後見然皆在夫未與婦禮食之前故曰均而見也應氏¶
曰子固以禮見於父父則欲時時見之又不可瀆故每¶
旬而一見之若庶人則簡略易通故不必以旬而見今¶
詳二説俱可疑闕之可也疏曰天子諸侯之禮未與后¶
夫人禮食而先見冢子急於正也禮食之後乃見適子¶
緩於庶耳¶
<pb:KR1d0070_WYG_016-18b>¶
　竊案集説前一條本注疏後一條本陸氏然不如朱¶
　子之説為當朱子曰疑鄭説失之旬如字謂十日也¶
　别記異聞或不待三月也承記大夫禮而又别其冢¶
　適庶子之異同冢子之禮仍與前同惟適子庶子為¶
　異耳¶
惇行孝弟集説孝弟百行之本故先務惇行於孝弟而¶
後博文也¶
　竊案此本夫子行有餘力則以學文之意然惇行二¶
<pb:KR1d0070_WYG_016-19a>¶
　字未明方氏云教讓於八年學幼儀於十年則孝弟¶
　之道固已知之及成人然後惇而行之以期於熟焉¶
　其論當矣¶
姆教婉娩聴從集説婉謂言語娩為容貌司馬公云柔¶
順貌¶
　竊案孔氏云案周禮九嬪注婦徳貞順婦言辭令婦¶
　容婉娩婦功絲枲則婉娩為婦容鄭以婉為婦言娩¶
　為婦容聴從為婦順執麻枲以下為婦功以此備其¶
<pb:KR1d0070_WYG_016-19b>¶
　四徳此二説自相矛盾宜以九嬪注為定蓋記言愉¶
　色婉容婉非言也且上有男唯女俞則婦言已備矣¶
納酒漿籩豆菹醢集説無解¶
　竊案此解有二集説不言應從注疏矣孔疏云謂於¶
　祭祀之時觀看須於廟外納此酒漿籩豆菹醢之等¶
　置之神座一納之文包此六事言之吳氏則云籩豆菹¶
　醢者籩豆其菹醢謂以菹醢實之於籩豆也然菹醢¶
　實於豆者耳實於籩者有脯脩等物不言者文從省¶
<pb:KR1d0070_WYG_016-20a>¶
　也納其酒漿籩豆其菹醢各有司之者使女子觀之¶
　至行禮之時則相長者而助其奠於神位之前也二¶
　説吴氏為允¶
　¶
　¶
　¶
　¶
　¶
<pb:KR1d0070_WYG_016-20b>¶
　¶
　¶
　¶
　¶
　¶
　¶
　¶
　陳氏禮記集説補正卷十六¶
