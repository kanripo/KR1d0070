# -*- mode: mandoku-view -*-
#+TITLE: 陳氏禮記集說補正
#+DATE: 2015-09-23 09:38:34
#+PROPERTY: JUAN 28
<pb:KR1d0070_WYG_028-1a>¶
欽定四庫全書¶
　陳氏禮記集説補正卷二十八¶
　　　　　　　　　　頭等侍衛納喇性徳撰¶
　　　祭義¶
春禘秋嘗集説王制言天子諸侯宗廟之祭春礿夏禘¶
秋嘗冬烝註云夏殷之祭名周則春祠夏禴秋嘗冬烝¶
也郊特牲饗禘有樂而食嘗無樂禘讀為禴然則此¶
章二禘字亦當讀為禴也¶
<pb:KR1d0070_WYG_028-1b>¶
　竊案禘嘗二字經文對舉者多矣中庸云禘嘗之義¶
　郊特牲與此皆曰春禘秋嘗蓋祭莫大乎禘嘗爾雅¶
　禘大祭是也經但舉天子祭之大者言之曰春秋亦¶
　畧舉四時言之耳鄭氏據王制改禘為禴夫周禮夏¶
　祭曰禴祭之薄者故易曰東鄰殺牛不如西鄰之禴¶
　祭謂作記者舉薄祭以明祭義恐不然耳¶
齊三日乃見其所為齊者集説見所為齊者思之熟也¶
　竊案河南程子曰思其居處思其笑語此孝子平日¶
<pb:KR1d0070_WYG_028-2a>¶
　思親之心非齊也齊不容有思齊者湛然純一方能¶
　與鬼神接横渠張子曰齊須是屏絶思慮至祭之日¶
　便可與神明交若如此思之却惹起無窮哀戚如何¶
　接神所為思其居處飲食惟當忌日宜然二子之説¶
　若此然心之官則思不思則不足以通乎鬼神上章¶
　云樂以迎來哀以送往下云樂與哀半豈必空空無¶
　思始為齊乎商頌那之篇綏我思成烈祖之篇賚我¶
　思成註以為致齊之所思則用成知齊之有思明矣¶
<pb:KR1d0070_WYG_028-2b>¶
　特經之所為齊乃思之誠一而無明從妄想耳非所¶
　謂思之熟也¶
君子生則敬養死則敬享思終身弗辱也集説不能敬¶
則養與享祇以辱親而已¶
　竊案此數句註疏與下節相聨集説屬之上節非也¶
　曽子曰大孝尊親其次弗辱其下能養孝經修身慎¶
　行弗辱先也未有以能敬養敬享為弗辱親者嚴陵¶
　方氏曰生事之以禮所謂敬養也死祭之以禮所謂¶
<pb:KR1d0070_WYG_028-3a>¶
　敬享也然由未也父母既没慎行其身不遺父母惡¶
　名可謂能終矣故曰思終身弗辱也然則終身者非¶
　終父母之身終其身也即以養與享為弗辱身失其¶
　義矣¶
如欲色然集説言其想像親平生所愛之物如見親有¶
欲之之色也¶
　竊案大學如好好色論語好德如好色人情之欲無¶
　有踰於色者故鄭氏云如欲色然以時人於色厚假¶
<pb:KR1d0070_WYG_028-3b>¶
　以喻之蓋誠之謂也而集説以為如見親有欲之之¶
　色豈足喻其中心之誠乎且下文云其薦之也敬以¶
　欲又云薦而不欲不愛也則不得以欲為親之欲益¶
　可知矣¶
濟濟者容也逺也漆漆者容也自反也集説濟濟者衆¶
盛之容也逺也言非所以接親親也漆漆者専致之容¶
也自反猶言自修整也¶
　竊案陳氏之解不若嚴陵方氏方氏曰濟濟者威儀¶
<pb:KR1d0070_WYG_028-4a>¶
　之齊逺則優游而不迫也漆漆威儀之飾自反則反¶
　覆而不苟也濟濟者之逺則異乎趨數者矣漆漆之¶
　自反則異乎慤者矣何其言之明且切也濟濟漆漆¶
　其不為孝子事親之容審矣¶
孝子之有深愛者必有和氣有和氣者必有愉色有愉¶
色者必有婉容孝子如執玉如奉盈洞洞屬屬然如弗¶
勝如將失之嚴威儼恪非所以事親也成人之道也集¶
説和氣愉色婉容皆愛心之所發如執玉如奉盈如弗¶
<pb:KR1d0070_WYG_028-4b>¶
勝如將失之皆敬心之所存愛敬兼至乃孝子之道故¶
嚴威儼恪使人望而畏之是成人之道非孝子之道也¶
　竊案臨川呉氏曰以上十餘節皆言祭之義此一節¶
　總言孝子事親之愛敬或生而事之或死而祭之一¶
　皆如此也集説止言生事之愛敬不如呉氏之言為¶
　完密矣孝子之道事死如事生若専為生事親而言¶
　何以入之祭義乎¶
明命鬼神以為黔首則集説馮氏曰秦稱民曰黔首夫子¶
<pb:KR1d0070_WYG_028-5a>¶
子時未然也顯是後儒竄入¶
　竊案嚴陵方氏曰所謂黔首不特兆於周秦素問曰¶
　黔首共餘食則黄帝之時固已言矣孔子曰黔黑也¶
　凡人以黑巾覆頭故謂之黔首史記云秦命民曰黔¶
　首漢家僕𨽻謂蒼頭以蒼巾為飾異於民也愚合二¶
　説而觀之古人稱民或曰黔首如素問所稱黔首共¶
　餘食是也或曰蒼生尚書海隅蒼生是也或曰黎民¶
　黎亦黑也尚書所謂黎獻孟子所謂黎民是也本無¶
<pb:KR1d0070_WYG_028-5b>¶
　一定之稱至秦始皇二十六年方命民曰黔首爾猶¶
　古人以我為朕上下通稱之秦并天下獨為天子之¶
　自稱未可以孔子之言黔首為後人竄入也秦政十¶
　年李斯諫逐客書棄黔首以資敵國亦在始皇命民¶
　為黔首前¶
教民相愛上下用情禮之至也集説教民相愛上下用¶
情者饋熟之時以酬酢為禮祭之酒食徧及上下情義¶
無間所以為禮之極至也¶
<pb:KR1d0070_WYG_028-6a>¶
　竊案教民相愛對上教衆反始而言特文稍變耳非¶
　與上下用情相聨也鄭氏既以相愛用情兼言謂此¶
　以人道祭之而孔氏又以人道祭之為酬酢之禮展¶
　轉相失而集説因之誤矣嚴陵方氏曰報氣之禮凡¶
　皆以臭為主臭主陽氣以陽生而有所始故曰教反¶
　始報魄之禮凡皆以味為主味為陰魄以陰聚而有¶
　所愛故曰教相愛報氣所以求陽於上是用情於上¶
　也報魄所以求陰於下是用情於下也上下用情則¶
<pb:KR1d0070_WYG_028-6b>¶
　二禮之報無以復加故曰禮之至也其說得之¶
施諸後世而無朝夕集説施言其出無窮¶
　竊案無朝夕之義鄭氏曰言常行無輟時也孔氏曰¶
　謂施此孝道於後世而無一朝一夕而不行也其言¶
　為切與集説泛謂其出無窮者異¶
昔者有虞氏貴徳而尚齒夏后氏貴爵而尚齒殷人貴¶
富而尚齒周人貴親而尚齒集説劉氏曰大舜貴以徳¶
化民有天下如不與而民化之幾於不知爵之為貴矣¶
<pb:KR1d0070_WYG_028-7a>¶
故禹承之以爵為貴而使民知貴貴之道也然貴爵之¶
弊其終也在上者過於亢而澤不及下故湯承之以務¶
富其民為貴然富民之弊其終也民各私其財而不知¶
親親之道故武王承之以親親為貴所謂周之宗盟異¶
姓為後是也四代之治隨時救弊所貴不同而尚齒則¶
同也¶
　竊案劉氏以相反救弊為説似矣而馬氏非之曰貴¶
　對賤尚對下四代非相反也蓋有虞氏貴徳則賢者¶
<pb:KR1d0070_WYG_028-7b>¶
　能者固已在位在服矣故夏后氏承之以貴爵貴爵¶
　則賢而徳似其先人者使之世官不賢而不至於不¶
　由禮者使之世禄矣故殷人承之以貴富貴富則尊¶
　祖尊祖則敬宗敬宗則收族故周人承之以貴親夏¶
　后氏貴爵斯所以貴徳也殷人貴富斯所以貴爵也¶
　周人貴親斯所以貴富也貴徳以賢賢貴爵以貴貴¶
　貴富以明功貴親以厚本而年齒之尚則四代一也¶
　臣能世禄曰富本鄭氏之說而馬氏因而貫穿之此¶
<pb:KR1d0070_WYG_028-8a>¶
　以相承為説者也又有方氏一説亦以相反言而有¶
　不同其言曰四代之所貴不同貴徳之弊有至於忘¶
　君故夏后氏救之以貴爵蓋爵所以明貴賤也貴爵¶
　之弊有至於忘功故殷人救之以貴富蓋富者所以¶
　明世禄也三者之弊有至於忘親故周人救之以貴¶
　親至於尚齒則未嘗易者萬世而無弊故也此三説¶
　皆足廣推經義獨劉氏以貴富為富其民則非所貴¶
　之指讀者詳之¶
<pb:KR1d0070_WYG_028-8b>¶
軍旅什伍同爵則尚齒集説五人為伍二伍為什¶
　竊案尚齒止以什伍者什以外齒有所不勝序也臨¶
　川呉氏曰凡軍旅五人為一伍五伍為一兩五人之¶
　長曰伍長凡二十人為伍者四為什者二四伍長統¶
　之一人為兩司馬統四伍長共二十五人蓋尚齒者¶
　各行於一兩二十四伍之中兩之外則不序故曰什¶
　伍四伍長爵皆下士是為同爵四人之中齒尊者先¶
　是為尚齒其義備矣¶
<pb:KR1d0070_WYG_028-9a>¶
　¶
　¶
　¶
　¶
　¶
　¶
　¶
　¶
<pb:KR1d0070_WYG_028-9b>¶
　¶
　¶
　¶
　¶
　¶
　¶
　¶
　陳氏禮記集説補正卷二十八¶

