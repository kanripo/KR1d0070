# -*- mode: mandoku-view -*-
#+TITLE: 陳氏禮記集說補正
#+DATE: 2015-09-23 09:38:34
#+PROPERTY: JUAN 0
<pb:KR1d0070_WYG_000-1a>¶
欽定四庫全書　　　　經部四¶
　陳氏禮記集説補正　　禮類三(禮記之屬/)¶
　　提要¶
　　　　(臣/)等謹案陳氏禮記集説補正三十八卷¶
　　　國朝頭等侍衛納喇性徳撰性徳有刪補合訂¶
　　　　大易集義粹言已著録是編因陳澔禮記集¶
　　　　説舛陋太甚乃為條析而辨之凡澔所遺者¶
　　　　謂之補澔所誤者謂之正皆先列經文次列¶
<pb:KR1d0070_WYG_000-1b>¶
　　　　澔説而援引考証以著其失其無所補正者¶
　　　　則經文與澔説並不載焉頗采宋元明人之¶
　　　　論於鄭註孔疏亦時立異同大抵考訓詁名¶
　　　　物者十之三四辨義理是非者十之六七以¶
　　　　澔註多主義理故隨文駁詰者亦多也凡澔¶
　　　　之説皆一一溯其本自何人頗為詳核而愛¶
　　　　博嗜竒亦往往泛採異説如曲禮席間函丈¶
　　　　澔以兩席併中間為一丈性徳引文王世子¶
<pb:KR1d0070_WYG_000-2a>¶
　　　　席之制三尺三寸三分寸之一駁之是也而¶
　　　　又引王肅本丈作杖謂可容執杖以指揮則¶
　　　　更謬於集説矣月令羣鳥養羞性徳既云集¶
　　　　説未為不是而又引夏小正丹鳥羞白鳥及¶
　　　　項安世人以鳥為羞之説云足廣異聞則明¶
　　　　知集説之不誤而强綴此二條矣曾子問魯¶
　　　　昭公慈母一條既用鄭註孔疏以補澔註又¶
　　　　引陸佃之謬解蔓延於集説之外是正陸氏¶
<pb:KR1d0070_WYG_000-2b>¶
　　　　非正集説矣凡斯之類皆徴引繁富愛不能¶
　　　　割之故然綜核衆論原委分明凡所指摘切¶
　　　　中者十之八九即其據理推求者如曲禮狠¶
　　　　毋求勝分毋求多澔註稱况求勝者未必能¶
　　　　勝求多者未必能多性徳則謂此乃不忮不¶
　　　　求懲忿窒慾之事陳氏所云不免計較得失¶
　　　　若是則可以必勝可以必多將不難於為之¶
　　　　矣是雖立澔於旁恐亦無以復應也然則讀¶
<pb:KR1d0070_WYG_000-3a>¶
　　　　澔註者又何可廢是編歟乾隆四十六年九¶
　　　　月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸費墀¶

